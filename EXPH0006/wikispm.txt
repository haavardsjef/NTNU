Hva er den klassiske filosofiske definisjonen av kunnskap? Utdyp litt om hvert av elementene.
Hva sier korrespondanseteorien om sannhet?
Hva kjennetegner (og skiller) skeptisisme og relativisme? Forklar i lys av de foregående spørsmålene.
I hvilken av retningene ovenfor plasserer man gjerne sofisten Protagoras, og hva innebærer hans ”homo mensura”-setning? Trekk fram ulike tolkninger.
Hvilken betydning har vektleggingen av sanseerfaring for (antikkens) relativisme?
Hva er problemet med å kritisere andre oppfatninger fra en relativistisk posisjon?
Hva er en idé i Platons ontologi? Hva betyr dette for Platons posisjon i forhold til relativisme?
Hvordan er kunnskap mulig ut ifra Platons ontologi?
Hvilken form for kunnskap vektlegges først og fremst av Platon, og hvorfor?
Gi en kort forklaring av Platons linjeliknelse.
Nevn en viktig innvending mot Platons idélære. Hvilket positivt bidrag tenker Brown og Granberg at vi allikevel kan takke Platon for?
Hva innebærer Aristoteles’ begreper om ”substans”, ”form” og ”stoff”?
Hvordan utgjør dette både en kontrast til og videreføring av Platons ontologi?
Hvordan er kunnskap mulig ifølge denne (Aristoteles’) tenkningen?
Hva innebærer det aksiomatiske vitenskapsidealet vi finner hos Platon og Aristoteles? Hvordan bærer Aristoteles’ utvikling av logikken preg av dette?
Hva er de fire formene for årsaksforklaring Aristoteles beskriver? Forklar kort.
Hvilken betydning har hensiktsforklaringer for Aristoteles her og hvordan er dette knyttet til begrepet om teleologi? Trekk inn skillet mellom naturlig og tvungen bevegelse.
Hva gjør at den vitenskapelige revolusjon sees på som et oppgjør med denne årsaksforståelsen?
På hvilken måte igangsetter Kopernikus’ heliosentriske teori dette oppgjøret? Hva skiller hans teori fra den ptolemeiske astronomien?
Hva var det revolusjonerende ved Keplers astronomi?
Gi en forklaring av Galileis tanke om treghet og hvordan det bidro til den nye vitenskapen. Hvilken rolle spilte eksperimenter for Galilei?
På hvilke(n) måte(r) var Newtons fysikk både en videreføring av og et brudd med rådende vitenskapelige teorier på hans tid?
Gi noen (minst to) eksempler på hvordan vitenskapen under den vitenskapelige revolusjon, på tross av dens brudd med tidligere tenkning, allikevel var påvirket av Aristoteles og (kanskje særlig) andre tenkere fra antikken.
Hva kjennetegner rasjonalisme og empirisme, og hvordan kan skillet mellom dem belyses ut ifra den klassiske definisjonen av kunnskap (s. 29 i Hva er et menneske?)?
2. Illustrer skillet med utgangspunkt i Descartes og Lockes ulike tilnærminger tilbegrepet ”voks”.
3. Hva innebærer begrepet om ”ideer” for de klassiske rasjonalistene og empiristene, og hvor ligger uenigheten mellom dem her?
4. På hvilke måter gav den nye fysikken grobunn for nye former for skeptisisme? Trekk inn skillet mellom primære og sekundære egenskaper.
5. Hvordan forholdt Berkeley seg til dette?
6. Hva var poenget med Descartes’ metodiske tvil? Gjør denne tvilen ham til skeptiker?
7. På hvilke ulike måter kan begrepet "sjel" forstås? Hva innebærer "monisme" og "dualisme" i denne sammenhengen? (kap. 9)
8. Hva går Descartes’ dualisme ut på, og hvordan argumenterer han for denne posisjonen? Trekk inn minst én innvending. (kap. 10)
9. Hvordan håndterer empiristene Hume og Locke spørsmålet om personlig identitet? (kap. 10)
10. Hvordan fører Humes empirisme til skeptisisme om årsakssammenhenger?
11. Hva er en induktiv slutning, og hva er problematisk med slike (ifølge Hume)?
12. Hvilke positive innsikter får Hume ut av sin skeptisisme?
1. Hva ser Kant på som filosofiens oppgave? Knytt opp mot hans skille mellom erfaringens form og innhold.
2. Hva faller ifølge ham utenfor det filosofien kan si noe sikkert om, og hva betyr det for hans holdning til rasjonalismen?
3. Gi en kort forklaring av begrepene analytisk, syntetisk, a priori og a posteriori.
4. Hvordan distanserer Kant seg fra Hume (og empirismen for øvrig) med utgangspunkt i disse begrepene?
5. Hvilke typer påstander peker han i første omgang på for å gi mening til muligheten for syntetisk a priori kunnskap? Gi ett eksempel på hvordan han argumenterer her.
6. Hva betyr det at Kants filosofi er en transcendentalfilosofi?
7. Hva gjør Kants filosofi til en mellomposisjon mellom rasjonalisme og empirisme når det gjelder hva som muliggjør erkjennelse?
8. Hvordan henger begrepene om anskuelsesformer og kategorier sammen med dette?
9. Hvordan passer årsaksbegrepet inn her? Påpek ulikheten med Hume.
10. Hvilken rolle har jeget i Kants teori? Vis til likheter/kontraster til klassiske rasjonalister og empirister.
11. Hvilke konsekvenser har Kants transcendentalfilosofi for hans syn på virkeligheten?
1. Hva er forskjellen på teleologiske og deontologiske etiske teorier? Nevn noen eksempler på de ulike typene etikk.
2. Hvorfor er dygdsetikk eksempel på en teleologisk etikk? Forklar med henvisning til begrepet dygd (arête), og redegjør samtidig for hva det vil si å ha dygd, slik Aristoteles ser det.
3. Hvordan oppfatter Aristoteles lykke/trivsel (eudaimonia)? Svaret bør omfatte redegjørelser for (a) hvordan Aristoteles ser på forholdet mellom lykke og utvikling av dygd og (b) hvordan han tenker om forholdet mellom lykke og tilfredstillelse av kroppslige behov.
4. Hva er «den gylne middelvei» og hvordan er dette begrepet forbundet med praktisk skjønn eller klokskap (fronesis)?
5. Forklar med utgangspunkt i nytteprinsippet hvorfor utilitarisme er en form for teleologisk etikk.
6. Hvordan skiller Jeremy Benthams hedonistiske lykkeforståelse seg fra det synet på lykke som vi finner hos Sokrates, Platon og Aristoteles?
7. Hva kan innvendes mot Benthams hedonisme?
8. Hvordan skiller John Stuart Mill seg fra Bentham i synet på lykke?
9. I hvilken forstand er utilitarisme en egalitær etisk teori?
10. Utilitarismen blir ofte beskyldt for å mangle prinsipper om rettferdighet og rettigheter. Hva består problemet i, og hvordan har utilitarister forsøkt å omgå det?
11. Hvordan skiller Kants deontologiske etikk seg fra religiøse former for deontologisk etikk? Trekk inn skillet mellom teoretisk og praktisk fornuft.
12. Hva er det kategoriske imperativ, og hvordan skiller det seg fra såkalte hypotetiske imperativ?
13. Ifølge to formuleringer av det kategoriske imperativ skal alle handlingsregler kunne universaliseres og ingen personer behandles bare som midler. Hva innebærer disse to formuleringene?
14. Forklar Kants krav om at moralske handlinger må springe ut av aktelse for moralloven med utgangspunkt i skillet mellom legalitet og moralitet.
15. Hvorfor er vi ifølge Kant først frie (autonome) når vi handler moralsk?
1. Hva er metaetikk? Forklar ved å kontrastere metaetikk med normativ etikk, og ta gjerne i bruk www.snl.no for å hente inn utfyllende informasjon.
2. Hva er kjernen i moralfilosofisk relativisme?
3. Hva taler henholdsvis for og mot moralfilosofisk relativisme?
4. Hva skiller kognitivisme fra non-kognitivisme i etikken, og hvorfor er Humes emotivisme eksempel på non-kognitivisme?
5. Hvordan begrunner Hume sin emotivisme?
6. Hvorfor og hvordan forsøker Alasdair MacIntyre å imøtegå emotivisme?
7. Hva vil det si å være kommunitarist, og hvorfor kan betegnelsen sies å passe med MacIntyres standpunkt?
8. Der MacIntyre griper tilbake til Aristoteles, griper Jürgen Habermas i sin diskursetikk tilbake til Kant. Hvorfor gjør han det og hvordan skiller diskursetikken seg fra Kants etikk?
9. Forklar hvordan diskursetikken bygger på tanken om at det finnes visse pragmatiske forutsetninger for rasjonell diskusjon.
10. Forklar grunntrekkene ved og tankegangen bak Lawrence Kohlbergs modell for moralsk utvikling hos barn.
11. Hva går Carol Gilligans kritikk av denne modellen ut på?
12. Hvordan skiller Gilligans alternative modell seg fra Kohlbergs modell?
1. Forklar hvordan man kan skille mellom deskriptiv og normativ politisk filosofi.
2. Både Platon og Aristoteles regner staten som en såkalt «naturlig» institusjon. Hva menes med det, og hvordan henger dette synet sammen med deres dygdsetikk?
3. Hvilke grunnleggende funksjoner knytter Platon til velfungerende stater?
4. Hvordan tenker Platon seg at statens grunnleggende funksjoner skal dekkes gjennom en hierarkisk form for arbeidsdeling?
5. Hvorfor vil en stat organisert ut fra det idealet Platon setter opp være en rettferdig stat? Forklar med utgangspunkt i Platons menneskesyn.
6. Hvilken rolle spiller utdanning i Platons statsideal?
7. Hva er de sentrale elementene i det utdanningssystemet han ser for seg?
8. Ta utgangspunkt i definisjonen av «paternalisme» i https://snl.no/paternalisme, og forklar i hvilken forstand Platons idealstat kan sies å være paternalistisk?
9. Redegjør for Aristoteles’ syn på politisk rettferdighet med utgangspunkt i prinsippet om proporsjonalitet og begrepsparet likhet-ulikhet.
10. Hva skiller politiske krav fra rene maktkrav?
11. Hvilken rolle spiller skillet mellom disse to typene krav i Aristoteles’ klassifikasjon av ulike forfatningsformer?
1. Begrepet «naturtilstand» står sentralt i den politiske tenkningen til Thomas Hobbes, John Locke, Jean-Jacques Rousseau og Immanuel Kant. Hva er en naturtilstand, og hva er hensikten med å innføre dette begrepet?
2. Hvorfor karakteriserer Hobbes naturtilstanden som en rettsløs krigstilstand?
3. Hvordan tenker han seg at vi kommer ut av denne naturtilstanden?
4. Hva kjennetegner staten og dens makt over borgerne, ifølge Hobbes?
5. På hvilken måte reflekterer Hobbes’ politiske filosofi det synet på natur og virkelighet som vokser frem i løpet av den vitenskapelige revolusjon?
6. Hvordan skiller Locke sitt syn på staten seg fra Hobbes sitt syn?
7. Forklar hvordan Lockes syn henger sammen med en annen oppfatning av naturtilstanden enn den man finner hos Hobbes.
8. Hvorfor mener Locke det er bedre å underordne seg en statsmakt enn ikke å gjøre det?
9. I hvilken forstand kan man si at Rousseau utvikler sitt syn på naturtilstand og sivilisasjon i kontrast til Hobbes?
10. På tross av sin sivilisasjonskritikk er Rousseau sitt syn på moderne samfunn ikke entydig negativt. Hvilke positive sider ser han?
11. Begrepet «allmennviljen» står sentralt i Rousseaus politiske tenkning. Hva går dette begrepet ut på?
12. På hvilken måte er Kants autonomibegrep beslektet med, men likevel forskjellig fra Rousseaus allmennvilje?
13. Hva går Kants skille mellom rettsplikter og etiske plikter ut på?
14. Hva er grunnen til at vi trenger en sentralisert statsmakt, slik Kant ser det?
15. I hvilken grad er «liberalisme» en passende betegnelse på den politiske tenkningen til Hobbes, Locke, Rousseau og Kant?
1. Hva slags problem viser «demarkasjonsproblemet» til?
2. De logiske positivistene skilte skarpt mellom meningsfulle og meningsløse utsagn. Hvordan gjorde de denne distinksjonen? Trekk inn verifikasjonsprinsippet, samt noe om analytiske og syntetiske utsagn.
3. Hvilken status får de fleste tradisjonelle filosofiske påstander på bakgrunn av dette, og hvorfor?
4. Hva var filosofiens «nye» oppgave, ifølge den logiske positivismen?
5. Hva ligger i tanken om en «enhetsvitenskap» og et «fysikalistisk tingspråk»?
6. Hvilke tilsynelatende viktige faktorer er utenfor rekkevidden til et slikt språk? (Skjervheims argument).
7. Hva handler uenigheten mellom fundamentalisme og holisme angående statusen til observasjonspåstander om?
8. Hvorfor er naturvitenskapens formuleringer av naturlover et teoretisk problem i lys av verifikasjonsprinsippet, og hvordan ble det forsøkt løst?
9. Hva skiller den aksiomatiske og den hypotetisk-deduktive metoden? Hvorfor kan ikke førstnevnte benyttes i erfaringsvitenskapene?
10. Av hvilke grunner kan den hypotetisk-deduktive metoden sies å være «prinsipielt usikker»?
11. Hva var motivasjonen bak Poppers falsifikasjonisme, og hva gikk den ut på? Hva skiller vitenskap fra pseudovitenskap her?
12. Redegjør for minst to av innvendingene mot Poppers teori
1. Hvordan skiller Kuhns tilnærming til å forstå vitenskap seg fra den man finner hos Popper og den logiske positivismen?
2. Hva ligger i den «snevre» betydningen av Kuhns begrep om et paradigme?
3. Gjør rede for resten av komponentene i den vide betydningen av ordet.
4. Hva kjennetegner og skiller en førparadigmatisk situasjon og normalvitenskap i Kuhns modell?
5. Hva leder ifølge ham opp til et paradigmeskifte og hva innebærer det?
6. Hva gjør at ulike vitenskapelige paradigmer for Kuhn ikke enkelt kan sees på som bedre/verre enn hverandre, men at de langt på vei må forstås som usammenliknbare/inkommensurable?
7. På hvilken måte er det ifølge ham allikevel mulig å snakke om «fremskritt» i vitenskapen?
8. Hva tenkte Kuhn om muligheten for «nøytrale observasjonsdata» i vitenskapen? Knytt an til paradigmebegrepet og vis gjerne til eksempler som illustrerer poenget.
9. I hvilken grad er paradigmetenkning passende for andre vitenskapelige disipliner enn den naturvitenskaplige?
10. Hva er hovedtrekkene i Feyerabends «vitenskapsfilosofiske anarkisme»?
11. Hva er grunnen til at teoriene til Popper og logisk positivisme ifølge ham virker mot sin hensikt?
1. Gi en kort beskrivelse av hva Kaiser legger i begrepene taus kunnskap, ferdighetskunnskap og folkelig kunnskap. Hvordan forholder disse seg til hverandre?
2. Hva kjennetegner vitenskapelig ekspertkunnskap ifølge Kaiser? Hvordan forholder dette seg til de øvrige kunnskapstypene?
3. Hvilke tiltak foreslår Kaiser for å bedre samspillet mellom vitenskapen og resten av samfunnet?
4. Trekk fram noen av tingene Fjelland peker på for å problematisere tanken om at teknologiske framskritt nødvendigvis er et gode i seg selv.
5. På hvilken måte kan det hevdes at teknologiens betydning for mennesker går utover å bare være et rent redskap? (Forholdet menneske og maskin/teknologi hos Marx, Engels og Mumford.)
6. Hva viser begrepet «teknologisk determinisme» til, og hva er problematisk med denne tankemåten?
7. Hva gjør at det ikke er så enkelt å bare «trekke ut stikkontakten» til moderne teknologi ifølge Fjelland?
8. Hvilke elementer og vurderinger inngår i en konsekvensanalyse?
9. Hvordan er begrepet om verdi en utfordring for slike analyser? Trekk inn ulike forståelser av begrepet.
10. Hvilke rammer for menneskelig eksistens hevder Fjelland moderne teknologisk-vitenskapelig utvikling er i ferd med å sprenge? Belys med eksempler.
11. Hva innebærer «nåverdiprinsippet»? Knytt opp mot spørsmålet om moralsk ansvar for fremtidige generasjoner.
12. Hvordan forstås ansvar hos Hans Jonas, og hva slags overordnet ansvar hevder han at mennesker har? Trekk inn minst én formulering av hans kategoriske imperativ.